# Топки и кутии

В тази задача ще трябва да имплементирате класове за топки и кутии. Основните класове са:
*   `org.elsys.part1.Ball` -- класът за топка, която се характеризира с обем и цвят.
*   `org.elsys.part1.BallContainer` -- контейнер за топки, който предоставя различни методи за достъп, добавяне, премахване на топки и други.
*   `org.elsys.part1.Box` -- вид контейнер за топки, който обаче има максимален обем.

## Първа част -- имплементация на `Ball`, `BallContainer` и `Box`

Имплементирайте коректно методите в трите класа. За да сте сигурни, че методите са имплементирани коректно, трябва да изпълните JUnit тестовете, които се намират в папката `test`.

`Ball` трябва да има два конструктора. Топки, които са създадени с конструктора само с един параметър, трябва да бъдат бели на цвят.

За имплементацията на `BallContainer` може да използвате колекция от стандартната библиотека по ваш избор. За всеки метод в кода е добавено описание какво трябва да върши (посредством Java Doc). Обърнете внимание на метода `getVolume()` и помислете как най-ефективно бихте могли да го реализирате.

`Box` е вид `BallContainer` с максимален капацитет. Добавянето на по-голям обем топки от максималния капицитет е невъзможен. При запълнен капацитет на `Box`, методът `add` трябва да генерира изключение от тип `org.elsys.part1.NotEnoughCardsException`.

В `Box` методът `getBallsFromSmallest()` връща `java.util.Iterator`, чрез който трябва да могат да се итерират всички топки, започвайки от най-малката.

## Втора част -- имплементация на `UniqueBallContainer` и `UniqueBox`

Тези два класа трябва да имат същите свойства съответно като `BallContainer` и `Box` с разликата, че могат да съдържат само една топка от определен цвят и с определен обем.

Двата класа в момента са празни и не наследяват никакви други класове. Ваша задача е да прецените кой клас кой друг (от тези дефинирани в първата част или някой нов ваш клас) би наследил, какви методи би дефинирал и предефинирал, така че да няма повтаряне на един и същ код на повече от едно място.

Друга специфична част е, че трябва да решите дали тези два класа да ползват същата като `BallContainer` и `Box` колекция, или някаква друга, която е по-подходяща. В някои случаи добра идея би била да предефинирате `hashCode` и `equals`.

За тази част няма включени JUnit тестове и трябва да имплементирате сами такива.

## Трета част -- имплементация на `ColoredBallContainer` и `ColoredBox`

Отново, двата класа трябва да имат същите свойства като `BallContainer` и `Box`, с разликата, че при създаването им се определя цвят на топките, които могат да съдържат. Ако се опитаме да добавим топка от различен цвят, методът `add()` трябва да върне `false` и да не добави топката. 

JUnit тестове за тези класове са също част от задачата.

## Оценяване

   *   Първа част -- 3 т.
   *   Втора част -- 2 т.
   *   Трета част -- 2 т.
   *   Взависимост от стила на програмиране, йерархията от класове и пълнотата на JUnit тестовете, могат да се отнемат стотни от горната скала.

## Срок

Крайният срок за предаване на домашното в мудъл е 01.04.2017 18:00. За да предадете домашното, използвайте функцията в Eclipse за експорт като архив (.zip).

