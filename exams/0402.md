# Balls & boxes

За задачата използвайте базовия проект, намиращ се в **projects/balls-and-boxes-2**.

В тази задача ще трябва да имплементирате класове за топки и кутии. Основните класове са:
*   `org.elsys.part1.Ball` -- класът за топка, която се характеризира с обем и цвят.
*   `org.elsys.part1.BallContainer` -- контейнер за топки, който предоставя различни методи за достъп, добавяне, премахване на топки и други.
*   `org.elsys.part1.Box` -- вид контейнер за топки, който обаче има максимален обем.

## Задачи

### 1. `Ball`, `BallContainer` и `Box`

Имплементирайте коректно методите в трите класа. За да сте сигурни, че методите са имплементирани коректно, трябва да изпълните JUnit тестовете, които се намират в папката `test`.

#### 1.1 `Ball`

`Ball` трябва да има два конструктора. Топки, които са създадени с конструктора само с един параметър, трябва да бъдат бели на цвят.
Дефинирайте в класа полета за обем (`volume`) от тип `double` и за цвят (`color`) от тип `org.elsys.part1.Color`.

#### 1.2 `BallContainer`

За имплементацията на `BallContainer` може да използвате колекция от стандартната библиотека по ваш избор. За всеки метод в кода е добавено описание какво трябва да върши (посредством Java Doc).

#### 1.3 `Box`

[3] Направете така, че `Box` да наследява `BallContainer`.

[4] Дефинирайте абстрактен клас `AbstractBallContainer`, който `Box` и `BallContainer` да наследяват. Двата класа трябва да имат всички свойства (методи), дефинирани в `BallContainer`, като `Box` дефинира още един метод - `getBallsFromSmallest`.

`Box` е `BallContainer` с максимален капацитет. Добавянето на по-голям обем топки от максималния капицитет е невъзможен. При запълнен капацитет на `Box`, методитe за добавяне трябва да генерират изключение от тип `org.elsys.part1.NotEnoughCardsException`.

[4] В `Box` методът `getBallsFromSmallest` връща `java.util.Iterator`, чрез който трябва да могат да се итерират всички топки, започвайки от най-малката. Използвайте имплементираното в стандартната библиотека сортиране, а не имплементирайте свое.

### 2. main метод

Дефинирайте main метод в класа **org.elsys.main.MainClass**.
Той трябва да прави следното:
  * [3] прочита числа от стандартните аргументи на main функцията
  * [4] прочита линия от стандартния вход, която ще съдържа числа, разделени със запетайка и спейс (напр: `"12, 3, 300, 1"`)
  * създайте си списък (инстанция на `java.util.List`), в който да добавяте топки
  * за всяко число в низа създава топка и я добавя в списъка; взависимост от остатъка при деление на 4, цвета на топката трябва да бъде бял (остатък 0), зелен (1), син (2), червен (3) (използвайте оператора switch за целта)
  * добавя топките в инстанция на `BallContainer` чрез метода `addAll`
  * [3] след това итерира списъка от топки и ги добавя в инстанция на `Box` с фиксиран размер 50
  * [4] след това итерира топките чрез метода `getBallsFromSmallest` и ги добавя в инстанция на `Box` с фиксиран размер 50
  * оградете добавянето на топки в `Box` в `try catch` блок, който да обработва изключение от тип `org.elsys.part1.NotEnoughCardsException` 

### 3. `ColoredBallContainer`

Този клас трябва да има същите свойства като `BallContainer`, с разликата, че при създаването му се подава списък с позволен цвят за топките, съдържащи се в контейнера. Ако се опитаме да добавим топка от друг цвят, методите за добавяне трябва да върнат `false` и да не добавят топката. 

Класът в момента е празен и не наследява никакви други класове. Ваша задача е да прецените кой друг клас (от тези дефинирани в първата част или някой нов ваш клас) би наследил, какви методи би дефинирал и предефинирал, така че да няма повтаряне на един и същ код на повече от едно място.

[4] За тази част няма включени JUnit тестове и трябва да имплементирате сами такива за метода `add`


